2. กรณีที่แต่งงานแล้วอยู่ประเทศไทยตลอดก็จะไม่ได้สิทธิพำนักอาศัยในเบลเยียม หรือสัญชาติเบลเยียม Visa regroupement familial คือการให้วีซ่าแก่สามี ภริยา บุตร บุพการี ของผู้มีพำนักอาศัยอยู่ในเบลเยียม ซึ่งต้องยื่นขอมิใช่สิทธิที่ได้จากการสมรส
3. หากเกิดปัญหาแยกทางกันก็จะไม่มีสามารถได้รับสิทธิในการมาพำนักอาศัยใน เบลเยียมได้อีก เว้นแต่ว่ามีบุตรที่เกิดจากการสมรสและบิดายอมรับว่าเป็นบุตรตนเองซึ่งจะได้ รับสัญชาติเบลเยียมด้วย ผมเคยเป็นล่ามให้หญิงไทยที่มีบุตรกับชาวเบลเยียมแต่ไม่ได้จดทะเบียนสมรส บิดาจดทะเบียนรับรองบุตรและนำมาอยู่ด้วยที่เบลเยียม ช่วงแรกก็ให้แม่มาเยี่ยมครั้งละสามเดือน ภายหลังเกิดปัญหากันแจ้งตำรวจจับภริยาตนเองว่าวีซ่าหมดอายุจะส่งตัวกลับ ประเทศไทย กล่าวหาภริยาต่างๆ นานา เช่น ขโมยเงิน ด่าทอบุตร ฯลฯ ภริยาอยู่ประเทศไทยดูแลกิจการที่สามีไปลงทุนและส่งของออกมาขายที่เบลเยียม พอมาหาและอยู่ด้วยกับบุตรกลับถูกไล่กลับประเทศ ในที่สุด ผมทราบว่ามีเพื่อนสามีให้ความช่วยเหลือโดยให้ทนายยื่นเรื่องขอสิทธิพำนัก อาศัยในเบลเยียมเพราะมีบุตรสัญชาติเบลเยียม ถึงแม้สามีจะไม่ยินยอมแต่ไม่สามารถจะแยกแม่จากลูกได้ เว้นแต่จะมีคำสั่งจากศาลเท่านั้น

ขอต่อจากคราวที่แล้วครับ ความรับผิดชอบในค่าใช้จ่ายในชีวิตประจำวันร่วมกันภายหลังการสมรสนั้น ให้แต่ละฝ่ายมีส่วนร่วมตามอัตภาพ ความรับผิดชอบดังกล่าวให้พิจารณาเป็นรายวัน เมื่อพระอาทิตย์ตกในแต่ละวันให้ถือว่าความรับผิดชอบนั้นหมดไป ฝ่ายหนึ่งฝ่ายใดไม่สามารถเรียกร้องให้อีกฝ่ายชดใช้ในรายจ่ายที่เกิดขึ้นและ ผ่านพ้นในแต่ละวันไปได้ การมีภาระหนี้ระหว่างกันจะต้องทำเป็นรายลักษณ์อักษรเท่านั้น
สิทธิในการพำนักอาศัยก็ดังรายละเอียดข้างต้นครับ

บุตรที่เกิดจากการสมรส
เมื่อ มีบุตรร่วมกัน บุตรก็จะมีใบเกิดที่ออกให้โดยอำเภอหรือคอมมูนที่เด็กเกิด (มิใช่ที่บิดามารดามีถิ่นพำนักอาศัย) และสามารถยื่นขอใบเกิดไทยได้จากสถานทูตหรือสถานกงสุลไทย ในบางประเทศเด็กจะต้องเลือกถือสัญชาติใดสัญชาติหนึ่งเมื่ออายุครบ 18 ปี (เยอรมัน ลักเซมเบอร์ก) บางประเทศก็ถือได้ทั้งสองสัญชาติ (เบลเยียม) การแจ้งเกิดสำหรับบิดามารดาที่จดทะเบียนสมรสกันนั้น ฝ่ายหนึ่งฝ่ายใดไปแจ้งเกิดก็ได้ภายในสิบห้าวัน  แต่หากเป็นบุตรที่เกิดจากบิดามารดาที่มิได้จดทะเบียนสมรสกันแล้ว ฝ่ายชายจะต้องรับรองการเป็นพ่อโดยความยินยอมของฝ่ายหญิง โดยจะต้องยื่นเรื่องกับอำเภอหรือคอมมูนพร้อมกันสองคน และจะยื่นได้เมื่อตั้งครรภ์ได้ครบหกเดือนแล้ว หรือเมื่อไปแจ้งเกิดเด็ก หรือเมื่อใดก็ได้ภายหลังการเกิดไม่มีกำหนดเวลา
เมื่อได้รับใบเกิด ก็จะได้รับสำเนาใบเกิดหลายฉบับ สำหรับส่งขอเงินช่วยจากรัฐจากการคลอดบุตร (บุตรคนแรก 1023.45 ยูโร คนต่อไปคนละ 770.02 ยูโร)  เงินช่วยเหลือบุตร (จะได้รับในวงเงินที่แตกต่างกันขึ้นอยู่กับสถานะการทำงานของบิดาหรือมารดา ขั้นต่ำ 75.54 ยูโร สำหรับบุตรคนแรก 139.75 ยูโรสำหรับบุตรคนที่สอง 208.70 ยูโร สำหรับบุตรคนที่สาม)  เงินช่วยเหลือบุตรจะปรับเพิ่มเมื่อเด็กอายุครบหกปี สิบสองปี และสิบแปดปี (กรณีที่ยังมีสิทธิได้รับเงินช่วยเหลืออยู่ กล่าวคือยังไม่มีรายได้เป็นของตนเอง)  แจ้งรับเด็กเข้าอยู่ในทะเบียนประกันสุขภาพของบิดาหรือมารดา (กรณีที่ทำงานทั้งสองคน)
...ต่อคราวหน้าครับ

ขอชื่นชมคุณบุญธงมากที่ให้ข้อมูลได้ละเอียดดีจริงๆเกี่ยวกับเรื่องที่เกี่ยว กับสถาบันครอบครัวของเบลเยี่ยม น่าจะที่คุณบุญธงจะเป็นหัวหอกให้เบลเยี่ยมในเครื่อข่าย..เพื่อหญิงไทย/คนไทย ในเบลเยี่ยมที่ดูเหมือนยังขาดอยู่น่ะ ขอสนับสนุนอย่างเต็มที่ในการเป็นตัวแทนคนไทยเพื่อการนี้จากเบลเยี่ยม สถานทูตก็คงมีบทบาทได้ในระดับหนึ่งอย่างที่คุณสุมืตราว่า ว่าคุณจันทิพา จากสถานทูตที่บรัสเซลส์ ก็ได้เข้าร่วมการประชุมที่เบิร์นและประสงค์จะเห็นความเป็นรูปธรรมของความคิด ความอยาก และเป้าหมายขอใคนไทยในยุโรป
