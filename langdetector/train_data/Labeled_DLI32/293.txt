ขั้นตอนก่อนการสมรสมักจะไม่ค่อยมีปัญหาอะไรมากนัก เนื่องจากฝ่ายชายจะกระตือรือล้นทำทุกอย่างเพื่อให้การสมรสบรรลุผล
การ จดทะเบียนสมรสจะต้องจดทะเบียน ณ ที่ว่าการอำเภอหรือคอมมูนต่อหน้านายทะเบียนท้องถิ่น ที่จะทำการตรวจสอบเอกสาร และแจ้งสิทธิ หน้าที่ของคู่สมรสให้ทราบ ก่อนที่จะทำการถามว่า คุณ..... ต้องการสมรสกับนาย ........ หรือไม่
สิทธิ และหน้าที่ที่ทั้งสองฝ่ายจะต้องมอบให้แก่กันคือ จะต้องใช้ชีวิตอยู่ร่วมกัน มีความซื่อสัตย์ต่อกัน ให้ความช่วยเหลือและเกื้อกูลซึ่งกันและกัน ซึ่งถือเป็นภาระต่อการสมรสขั้นปฐม ภาระต่อการสมรสขั้นรองคือ การจัดการทรัพย์สิน ถ้าทั้งสองฝ่ายไม่ได้ทำสัญญาแบ่งแยกทรัพย์สิน ก็จะตกอยู่ในรูปแบบคล้ายกฎหมายครอบครัวไทยคือ ทรัพย์สินก่อนสมรสยังคงเป็นกรรมสิทธิของเจ้าของทรัพย์สินต่อไป ทรัพย์สินที่เกิดขึ้นภายหลังการสมรสให้ตกเป็นของทั้งสองฝ่ายๆ ละครึ่งหนึ่ง
เมื่อ สมรสแล้วทั้งสองฝ่ายก็จะต้องมาใช้ชีวิตอยู่ร่วมกันภายในบ้านเดียวกัน ต้องมีภาระในการรับผิดชอบค่าใช้จ่ายที่เกิดในชีวิตประจำวันฝ่ายละครึ่ง เว้นแต่ฝ่ายใดที่ไม่มีรายได้ก็ให้อีกฝ่ายหนึ่งรับผิดชอบแทน นอกจากนั้น บ้านที่อาศัยอยู่ด้วยกัน แม้ว่าจะเป็นทรัพย์สินส่วนตัวของฝ่ายชาย ถ้าจะทำการขายก็ต้องให้ฝ่ายญิงตกลงยินยอมด้วย
...ต่อคราวหน้าครับ

ขอบคุณมากค่ะสำหรับความรู้ที่คุณนำมาแบ่งปัน รออ่านต่อต่ะ 
กฏหมาย ครอบครัวของสวิตคล้ายๆกับที่คุณเขียนมายกเว้นสำหรับหญิงรักหญิงและชายรักชาย นั้นยังไม่สามารถจดทะเบียนสมรสได้เหมือนในเบลเยี่ยม แต่ประชาชนชาวสวิสได้โหวดเสียงในการเลือกตั้งของสมาพันธ์สวิสเมื่อวันที่ 5 มิถุนายนที่ผ่านมาให้หญิงรักหญิงและชายรักชายไปลงทะเบียนเพื่อการใช้ชีวิต คู่ด้วยกันได้ ซึ่งเป็นก้าวหนึ่งที่สังคมสวิสให้การยอมรับค่ะ
ดิฉันขอตั้งคำถามล่วงหน้า หากคุณตั้งใจเขียนอยู่แล้วก็จะรอค่ะ
1. กรณีชาวต่างชาติสมรสกับชาวเบลเยี่ยมจะได้รับใบอนุญาตพำนักถาวรและสัญชาติเบลเยี่ยมหลังการสมรสกี่ปีคะ
2. กรณีที่คู่สมรสชาวต่างชาติและชาวเบลเยี่ยมแต่งแล้วไม่เคยใช้ชีวิตคู่ในเบล เยี่ยมเลย (เช่นแต่งแล้วอยู่ในประเทศไทยตลอด) ชาวต่างชาติจะได้รับสิทธิพำนักในเบลเยี่ยมแบบถาวรและสัญชาติเบลเยี่ยมเมื่อ ไหร่คะ
3. หากเกิดปัญหาครอบครัวก่อนที่จะได้รับสิทธิดังกล่าวจะเกิดอะไรกับชาวต่างชาติเหล่านั้น (เน้นเรื่องสิทธิพำนักคะ)

หากมีผู้รู้จากประเทศอื่นๆเกี่ยวกับสิทธิพำนักของชาวต่างชาติในประเทศที่คุณอยู่กรุณาตอบด้วยนะคะ
กฏหมายควบคุมคนต่างด้าวของสวิตอนุญาตให้คนต่างด้าวจากประเทศที่ไม่ใช่สมาชิกสมาคมยุโรปเข้ามาอยู่ในสวิตได้ ด้วยการสมรสกับชาวสวิสและชาวต่างด้าวที่มีสิทธิพำนักในสวิตเท่านั้น นอกนั้นเป็นพ่อครัวแม่ครัวที่มีความชำนาญอาหารประจำชาติของตนเป็นพิเศษ  กรณีต่อไปคือเป็นศิลปินโดยเฉพาะเป็นหญิงเต้นคาบาเรห์ แต่มีโควต้าจำกัดสำหรับแต่ละรัฐ มีระยะเวลาไม่เกิน 8-12 เดือน และลำดับสุดท้ายคือเป็นนักท่องเที่ยว (ไม่นับรวมเจ้าหน้าที่ของรัฐและนักศึกษาที่ทางรัฐหรือสถาบันส่งมา) ดังนั้นชาวต่างชาติจากประเทศที่ทางสวิตระบุว่า จากกลุ่มประเทศที่สาม (ที่ตีความหมายว่าประเทศจากโลกที่สาม) ก็ต้องเกี่ยวข้องกับกฏหมายครอบครัวมากเป็นพิเศษค่ะ

รอคำตอบเกี่ยวกับเรื่องนี้จากผู้รู้ (จากประเทศอื่นด้วย) ค่ะ :?:

ขอตอบคำถามคุณ ศ.ม.ก่อนนะครับ
1. ภายหลังการสมรส คู่สมรสชาวต่างชาติมีสิทธิในการขอมีถิ่นพำนักในประเทศของคู่สมรสอีกฝ่ายได้ โดยประเทศเจ้าบ้านจะให้วีซ่าประเภท Visa regroupement familial แล้วจึงไปลงชื่อเข้าอยู่ในทะเบียนบ้านเดียวกับสามี (หรือภริยา) ที่ประเทศนั้นๆ ได้ สำหรับเบลเยียม ช่วงหกเดือนแรกจะได้ใบอยู่ชั่วคราว และจะได้บัตรประจำตัวต่างด้าวถาวรแบบมีอายุห้าปีเมื่ออยู่ครบหกเดือน การขอสัญชาตินั้นจะต้องยื่นขอเมื่อสมรสมาแล้วไม่น้อยกว่าสามปีและพำนักอาศัย อยู่ในประเทศอย่างต่อเนื่อง บัตรประจำตัวต่างด้าวแบบถาวรจะขอต่ออายุได้ตลอดไปหากยังมีถิ่นที่อยู่หรือ ชื่ออยู่ในทะเบียนบ้าน แม้ว่าจะไม่มีสัญชาติก็มีสิทธิที่จะอยู่ในประเทศนั้นๆ ต่อไป นอกจากนั้น ผู้ที่มีบุตรอายุต่ำกว่า 18 ปี(ที่อยู่ในความรับผิดชอบของตน) ก็สามารถยื่นเรื่องขอมาอยู่ด้วยได้เช่นกัน
