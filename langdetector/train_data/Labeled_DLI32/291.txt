ข้อมูลในเวปนี้ดีมากครับ แต่เนื้อแท้ที่จะเป็นประโยชน์สำหรับคนไทยพื้นบ้านจริงๆ ยังไม่มากพอ
ขอเสนอแนะดังนี้ครับ
คน ไทยจำนวนมากที่พำนักอาศัยอยู่ในยุโรป ไม่มีความรู้ ความเข้าใจในกฎหมายท้องถิ่นเบื้องต้น เช่น กฎหมายครอบครัว สิทธิ หน้าที่ ความรับผิดชอบของสามี ภริยา
สิทธิในการพำนักอาศัย ฯลฯ ทำให้คนไทยเหล่านี้ถูกคู่สมรสที่เป็นคนท้องถิ่นเอาเปรียบ กดขี่ข่มเหง เช่น จะไล่ให้กลับไปอยู่เมืองไทย ไม่เลี้ยงดูภายหลังการหย่า เป็นต้น
คนไทย เหล่านี้ไม่มีที่จะปรึกษาหรือไม่รู้จะไปปรึกษาใคร ผมเองรู้ข้อกฎหมายก็ให้คำปรึกษาไม่ได้ เพราะสามีเขาจะหาว่าผมไปยุยงให้ภริยาเขาแข็งข้อ กรรมของคนไทยในต่างแดน เลยต้องถืออุเบกขา วางเฉยครับ

เป็นความคิดที่ดีน่ะครับ เชื่อว่าจะช่วยหญิงไทยได้มากเลยถ้ามีการช่วยให้ความรู้กันในทางที่เสนอกัน แบบนี้ แต่เมื่อย้อนดูอีกกระทู้จากเบิร์นน่ะครับ ดูเหมือนจะเป็นคำตอบกลายๆเกี่ยวกับเรื่องนี้อยู่น่ะครับ ว่ามีเครือข่ายหญิงไทยช่วยหญิงไทยในยุโรปอยู่ หวังว่า ในเบลเยี่ยมซึ่งผู้ตั้งกระทู้ปรารภไว้จะมีผู้เข้าร่วมการประชุมนี้ด้วยหรือ ไม่จะนำความเห็นของการประชุมหรือข้อมูลมาประกอบใช้กันในเบลเยี่ยมนี้ด้วยน่ะ ครับ   หญิงไทยในเบลเยี่ยมไปร่วมการประชุมนี้ปล่าวครับ?  ผู้ตั้งกระทู้พอมีเวลาไปร่วมกับเค้าที่เบิร์นบ้างไม๊ครับ?

เห็นด้วยกับคุณสัญญาฯ  และเห็นว่า thaieurope.net เพิ่งแจ้งเกิด อาจจะยังเป็นทุกอย่างสำหรับคนไทยในยุโรปไม่ได้ เพราะฉะนั้นต้องหา ally ที่เชี่ยวชาญในด้านต่างๆ "เครือข่ายหญิงไทยในยุโรป" ก็น่าจะเป็น ally ที่ดีให้กับหญิงไทยในยุโรปได้ และมีความเชี่ยวชาญและคุ้นเคยกับปัญหาด้วย สำหรับในด้านอื่นๆ คงต้องช่วยกันแนะนำต่อไป

สวัสดีค่ะ

ไม่มีผู้แทนจากกลุ่มหญิงไทยจากเบลเยียมเข้าร่วมงานเครือ ข่ายหญิงไทยยุโรปครั้งนี้ที่เบิร์น สวิตเซอร์แลนด์เลยค่ะ น่าเสียดายมาก แต่อัครราชทูต คุณจันทร์ทิพา ภู่ตระกูล กับเลขาเอก คุณนิลวรรณ ชูวนะภิรมย์ จากกรุงบรัสเซลส์ ได้เข้าร่วมงานสัมนาด้วย ท่านอัครราชทูตได้แจ้งข่าวเรื่องไทยยุโรป เน็ต นี่เองค่ะ จึงมีโอกาสได้ทราบและเข้ามาเยี่ยมชมดู ท่านอัครราชทูตได้ฝากข้อคิดการทำงานให้เห็นเป็นรูปธรรมอย่างจริงจัง ฝากไว้กับพวกเราด้วยค่ะ ซึ่งต้องขอขอบพระคุณมา ณ.ที่นี้ด้วย

ประเทศ ที่มีผู้แทนกลุ่มหญิงไทย มี ฝรั่งเศส เยอรมัน เนเทอร์แลนด์ สวิตเซอร์แลนด์  ผู้สังเกตการณ์จากอิตาลี และนอร์เวย์ เข้าร่วมประชุม 

ที่เบลเยียม มีกลุ่มหรือสมาคมคนไทยไหมคะ อยากให้มารู้จักกับเครือข่ายหญิงไทยไนยุโรป และเข้าเป็นสมาชิกค่ะ เพื่อจะได้ขยายเครือข่าย และแลกเปลี่ยนข่าวสาร ข้อมูล ค่ะ

กฎหมายครอบครัวของยุโรป อาจจะคล้ายกัน แต่ก็ไม่เหมือนกันนะคะ เพราะฉะนั้น ควรจะมีการแปลกฎหมายครอบครัวที่เกี่ยวข้องกับการใช้ชีวิตของเพื่อนชาวไทยใน ประเทศนั้นๆ กลุ่มหญิงไทยเพื่อหญิงไทย ในสวิตเซอร์แลนด์ก็ได้จัดทำแผ่นพับเกียวกับกฎหมายดังกล่าวเหมือนกัน เช่น กฎหมายสมรส หย่า มรดก เป็นต้น
