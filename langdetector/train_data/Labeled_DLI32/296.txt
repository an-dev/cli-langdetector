ไทยสามีภริยาที่ทำสัญญามาทำงานร้านอาหารไทยในกรุงบ รัสเซลส์ และถูกคนที่ทำงานอยู่แล้วกดขี่ข่มเหง กีดกันและเลือกปฏิบัติ เจ้าของร้านไม่ใช่คนไทยก็ไม่สามารถแก้ปัญหาได้ จนกระทั่งไม่สามารถจะทนอยู่ได้ ผมเสนอว่าจะยื่นเรื่องฟ้องกับหน่วยงานที่ดูแลรับผิดชอบเขาก็ไม่อยากยุ่ง เลยเดินทางกลับเมืองไทยไปหลังจากมาทำงานได้ประมาณสองอาทิตย์เท่านั้น อีกกรณีหนึ่งก็คือกลุ่มคนไทยที่ถูกหลอกให้มาทำงานที่ฝรั่งเศสโดยเสียค่าใช้ จ่ายกันคนละหนึ่งแสนสองหมื่นบาท (ประมาณสิบปีมาแล้ว) แล้วก็ถูกส่งไปทำงานเย็บผ้าตามโรงงานเถื่อนแถบชานกรุงปารีส ถูกกดขี่หรือโกงค่าแรง และมีกลุ่มหนึ่งถูกชักชวนให้ย้ายมาทำงานในเบลเยียม ซึ่งก็ประสบปัญหาในลักษณะเดียวกันคือ ทำงาน กินอยู่ หลับนอนข้างจักรเย็บผ้า ได้ค่าแรงต่ำสุด เมื่อขอให้โอนเงินกลับเมืองไทยก็โดนอม อาทิตย์หนึ่งก็จะได้เข้าเมืองไปซื้อของกินครั้งหนึ่ง โรงงานดังกล่าวถูกตำรวจจับ และคนงานไทยก็ถูกจับในฐานะที่ลักลอบเข้ามาทำงานอย่างผิดกฎหมาย เจ้าหน้าที่จะสอบถามว่าใครต้องการกลับก็จะส่งตัวกลับ และใครที่ต้องการอยู่ต่อก็จะทำเรื่องให้อยู่ต่อได้ ก็มีหลายคนที่อยู่ต่อและมีชีวิตที่ดีในขณะนี้ เนื่องจากว่าถูกกดขี่ข่มเหงจากนายจ้าง จึงได้รับการดูแลจากหน่วยงานของรัฐเป็นอย่างดี

บัตรประจำตัว
บัตร ประจำตัวเป็นเอกสารแสดงหลักฐานการมีชื่อจดทะเบียนอยู่ในสำมะโนประชากร ในเบลเยียม อำเภอหรือคอมมูนที่มีถิ่นพำนักอาศัยจะเป็นผู้ออกบัตรประจำตัวให้ เด็กจะได้รับบัตรประจำตัวประชาชนเมื่ออายุครบ 12 ปี และจะต้องพกพาบัตรประจำตัวติดตัวเป็นประจำเมื่อมีอายุครบ 18 ปี และจะต้องยื่นแสดงบัตรประจำตัวประชาชนเมื่อเจ้าหน้าที่ตำรวจขอตรวจ เมื่อทำการยื่นเรื่องหรือขอเอกสารรับรองจากทางราชการ เมื่อเดินทางผ่านแดนถ้าประเทศที่จะเดินทางเข้าไปมีกฎหมายบังคับ ทุกครั้งที่ต้องแสดงหลักฐานประจำตัว กรณีที่ท่านถูกตรวจบัตรโดยเจ้าหน้าที่ตำรวจ หากท่านไม่มีบัตรประจำตัว เจ้าหน้าที่ตำรวจสามารถเชิญตัวไปยังสถานีตำรวจและขอให้เรียกผู้ที่เกี่ยว ข้องนำบัตรประจำตัวมาแสดงจึงจะปล่อยตัวไป อย่างไรก็ตาม มีเพียงเจ้าหน้าที่ตำรวจเท่านั้นที่มีสิทธิบังคับให้ท่านแสดงบัตรประจำตัว ประชาชน เจ้าหน้าที่หน่วยงานอื่นสามารถร้องขอให้ท่านแสดงบัตรแต่ไม่อำนาจในการบังคับ ให้ท่านแสดงบัตรประจำตัว

ขอพูดถึงการตรวจบัตรประชาชนอีกนิดครับ เจ้าหน้าที่ตำรวจสามารถเรียกตรวจบัตรได้กรณีที่มีการทำความผิดกฎจราจร หรือเกิดอุบัติเหตุบนท้องถนน การเรียกตรวจบัตรจะต้องมีเหตุผลรองรับตามความเหมาะสม อาทิ เพื่อรักษาความสงบเรียบร้อยและป้องกันการก่อเหตุร้าย เช่นเมื่อมีการก่อม๊อบ เดินขบวน เป็นต้น เจ้าหน้าที่ผู้ทำการตรวจบัตรจะต้องสามารถชี้แจงเหตุผลในการเรียกตรวจบัตรต่อ ผู้บังคับบัญชา การขอตรวจบัตรประชาชนจะต้องไม่มีลักษณะที่เป็นการก้าวร้าวหรือละเมิดขาดความ เหมาะสม เป็นต้น

การใช้ภาษาในการให้ปากคำกับเจ้าหน้าที่ตำรวจหรือต่อศาล

ความ เข้าใจอันดีร่วมกันระหว่างเจ้าหน้าที่ตำรวจหรือศาลฝ่ายหนึ่ง กับจำเลย พยาน ผู้ต้องขัง ผู้ต้องหา อีกฝ่ายหนึ่ง เป็นความจำเป็นขั้นมูลฐานสำหรับการดำเนินการตามกระบวนการยุติธรรม นับตั้งแต่การสอบปากคำ การให้การ เพื่อใช้ประกอบการพิจารณาคดี ทำให้ผู้ที่เกี่ยวข้องจะต้องใช้ภาษาที่ตนเองเข้าใจดีเพื่อให้สามารถเข้าใจ ถึงเรื่องราวความเป็นมาและสามารถให้ข้อเท็จจริงสำหรับประกอบสำนวนการพิจา ณาคดีความ ซึ่งอาจจะต้องใช้ล่ามที่ทางเจ้าหน้าที่ตำรวจหรือศาลจะจัดหาให้โดยไม่ต้อง เสียค่าใช้จ่ายแต่อย่างใด

กรณีที่ท่านต้องทำสัญญาแบ่งแยกทรัพย์สิน ก่อนการสมรส ปกติแล้วจะต้องไปเซ็นต์ชื่อต่อหน้า Notaire ซึ่งจะผู้ทำการจัดเตรียมเอกสารสัญญาโดยอาจจะมีรายละเอียดเกี่ยวกับทรัพย์สิน ที่แต่ละฝ่ายมีอยู่ด้วย ท่านอาจจะขอให้มีการแปลสัญญาดังกล่าวเป็นภาษาไทย และอาจจะขอให้มีล่ามสาบานตน หรือ Traducteur Jure มาแปลและอธิบายรายละเอียดร่วมกับโนทารีก็ได้ การลงนามในเอกสารสัญญาต่างๆ หากท่านไม่เข้าใจอาจจะขอให้มีการแปลโดยล่ามสาบานตนได้ก่อนเสมอ ก่อนที่จะทำการลงนาม

กรณีที่ต้องให้การกับเจ้าหน้าที่ตำรวจหรือต้อง ขึ้นศาลไม่ว่าจะเป็นเรื่องใดก็ตาม ท่านสามารถร้องขอให้เจ้าหน้าที่ผู้เกี่ยวข้องจัดหาล่ามให้ได้ กรณีที่ท่านไม่เข้าใจภาษาราชการใดภาษาหนึ่งกล่าวคือ ฝรั่งเศส เฟลมมิช และเยอรมัน โดยที่ท่านไม่ต้องรับผิดชอบค่าใช้จ่ายแต่อย่างใด ทางหน่วยงานที่เกี่ยวข้องจะรับผิดชอบค่าใช้จ่ายล่ามเอง
