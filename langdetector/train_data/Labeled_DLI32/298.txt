คุณเฟื่องจะมีข้อแนะนำใดๆ จะเป็นพระคุณอย่างยิ่งเลยค่ะ เพราะไม่ค่อยมีความรู้และกล้าๆ กลัวๆ บอกไม่ถูกค่ะ
หรือหากท่านผู้ใดพอดีอ่านมาพบข้อความของดิฉัน  โปรดช่วยบอกเอาบุญด้วยนะค่ะ
ด้วยรักและนับถือค่ะ

หากดิฉันมีความประสงค์ข้อมูลดังกล่าวจะต้องทำอย่างไร หรือติดต่อใครบ้างค่ะ 
คิดว่าจะเป็นวิทยาทานต่อหญิงไทยหลายคนที่กำลังจะเดินทางไปกับสามีชาวยุโรปได้ศึกษาทำความเข้าใจได้ค่ะ
ขอบพระคุณค่ะ

ดิฉันยินดีมาก และชื่นชมค่ะที่คุณสนใจหาข้อมูลและยังจะนำไปเผยแพร่ให้ผู้อื่นทราบต่อๆไป 
ที่ กระทรวงต่างประเทศ ในกรุงเทพฯ มีข้อมูลเกี่ยวกับการดำเนินชีวิตในสวิตเซอร์แลนด์ เป็นการรวบรวม สรุปข้อมูลเกี่ยวกับสิทธิ หน้าที่และข้อคิดสำหรับชาวต่างชาติที่จะเข้า หรือเพิ่งเข้าพำนักอาศัยในสวิต โดยกลุ่มหญิงไทยในประเทศสวิตและจากการสนับสนุนจัดพิมพ์โดยกระทรวงต่างประเทศ (ผ่านสถานเอกอัครราชทูตไทย ณ กรุงเบิร์น) เพื่อแจกให้ผู้ที่จะเดินทางมาประเทศสวิตและผู้อาศัยในสวิต ฟรีค่ะ นอกจากนี้เท่าที่ทราบทางกระทรวงต่างประเทศก็สนับสนุนกลุ่ม สมาคมไทยในยุโรปอื่นๆในการจัดทำเอกสารเผยแพร่ชุดนี้เกี่ยวกับประทศนั้นๆด้วย

สำหรับที่อยู่ และผู้รับผิดชอบในการแจกจ่ายเอกสารเผยแพร่ชุดนี้ ในประเทศไทยนั้น ต้องขอรบกวนให้ เจ้าหน้าที่กระทรวงต่างประเทศ หรือสถานทูต หรือกงสุลไทย ที่เกี่ยวข้องเป็นผู้ตอบเมื่อ คุณได้รับเอกสารเกี่ยวกับประเทศสวิตแล้วยังมีข้อข้องใจ ติดต่อสอบถามได้ในคอลัมน์นี้  เพราะคิดว่าจะเป็นประโยชน์สำหรับผู้อ่านท่านอื่นๆ เช่นที่คุณบุญธงทำอยู่ หากเป็นคำถามที่ต้องตอบเป็นส่วนตัว ประธานร่วมของกลุ่มหญิงไทยเพื่อหญิงไทย คือคุณนงลักษณ์ เทร็พพ์  และคุณสุมิตรา ซัลซท์มันน์ ก็จะติดต่อกับคุณโดยตรงค่ะ

ขอขอบพระคุณ คุณพี่ ศ.ม. มากค่ะ ที่ให้ความอนุเคราะห์ข้อมูลดังกล่าวแก่ดิฉัน และหญิงไทยที่กำลังจะต้องเดินทางไปอยู่กับสามีชาวยุโรป  เป็นประโยชน์มากค่ะ และหากหลังจากอ่านข้อมูลดังกล่าวแล้วไม่เข้าใจ จะขอรบกวนพวกพี่ๆ อีกทีนะค่ะ   
ขอบพระคุณค่ะ

ถึงคุณบุญธง
ติดตามอ่านความรู้ที่คุณแบ่งปันให้ด้วยความสนใจ คุณเขียนได้ละเอียดชัดเจนและเข้าใจง่ายมากค่ะ  :idea: (จะจัดพิมพ์รวมเล่มหรือเปล่าคะ)          
ขอถามล่วงหน้าอีกตามเคยค่ะว่ามีศาล หรือส่วนงานอะไรบ้างคะที่เข้ามาเกี่ยวข้องกับการแยกอยู่และการหย่าของคู่สมรสในเบลเยี่ยม
ขอบคุณล่วงหน้าค่ะ   

หญิงเพื่องไปพักร้อนเกรงว่าคุณเชอรี่จะคอยนานเลยขอตอบแทนในฐานะที่อยู่ใน ฝรั่งเศสเช่นกัน เรื่องการตอบเกี่ยวกับการให้คำแนะนำโดยเฉพาะเรื่องนี้ค่อนข้างลำบากมากเพราะ ว่าอาจจะมีผลต่อการตัดสินใจของคุณได้ อาจจะเป็นผลดีหรือผลเสียก็ได้  ถ้าดิฉันบอกคุณว่ามาเถอะที่นี่อยู่สุขสบายดี คุณไม่ต้องทำงาน เพราะสามีบอกว่าเขาจะดูแลคุณเอง หรือบอกว่าอย่าตัดสินใจมาเลยอยู่เมืองไทยดีกว่าไม่ว่าจะเป็นทางใดทางหนึ่ง ดิฉันคิดว่าทุก ทุกอย่างขึ้นอยู่กับการตัดสินใจของคุณเอง คุณจะต้องคิดถึงเรื่องสถาบันครอบครัวเป็นสำคัญ อะไรคือครอบครัว แต่งงานเพื่ออะไร สามีภรรยาอยู่ห่างไกลกัน นานๆจะมีปัญหาอะไรเกิดขึ้น เพราะฉนั้นดิฉันอยากจะให้คำแนะนำเพียงคราวๆ เกี่ยวกับการดำรงชีวิตที่นี่ซึ่งคุณต้องคำนึงถึง เช่น 1 เรื่องใช้ภาษาในการสื่อสารภาษาฝรั่งเศส เป็นเรื่องสำคัญที่สุด ถ้ามีปัญหาทางด้านภาษาจะมีผลกระทบต่อการดำรงชีวิตในทุกๆค้าน  2  เรื่องการปรับตัวเข้ากับสามี  ครบครัวของสามีและขนบธรรมเนียมประเพณีของชาวฝรั่งเศส    3 สภาพดินฟ้าอากาศไม่เหมือนบ้านเรา อาหารการกินแตกต่างสำหรับอาหารไทยหาอาจพอหาได้ง่ายแล้วแต่ถิ่นที่อยู่ ร้านอาหารเปิดปิดเป็นเวลาไม่มีข้าวต้มโต้รุง   4  คนที่นี่ใช้ชีวิตอยู่กันเป็นแบบส่วนตัวมาก เมื่อใครจะไปหาใคร ต้องมีการนัดหมายล่วงหน้า ทุกอย่างค่อนข้างมีระบบระเบียบ  5  ทุกคนต้องทำงานช่วยเหลือตนเองแม่บัานทำงานบ้านเอง เพราะค่าจ้างแพง  6  การทำงาน ของคนที่เป็นระบบและมีการพักผ่อนตามฤดูกาล  7  ทัศนคติของคนที่นี่ต่อเรื่องต่างๆจะแตกต่างจากคนไทยมากเช่นการพูดอะไรแบบ ตรงๆ บางครั้งคุณอาจจะรับไม่ได้  
