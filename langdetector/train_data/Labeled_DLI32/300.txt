ปัญหาส่วนใหญ่ก็คือ ปัญหาครอบครัวที่เกิดขึ้นกับคนข้างตัวซึ่งหากเราไม่สามารถแก้ไขปัญหาดัง กล่าวให้ลุล่วงไปได้ ก็จะประสบแต่ความทุกข์กาย ทุกข์ใจ หากมีบุตรก็จะส่งผลกระทบถึงบุตร รวมทั้งบุคคลรอบข้างอีกด้วย ต้องขอขอบคุณ คุณ ศ.ม.  คุณสุมิตรา และอีกหลายท่านที่ช่วยตอบแทนผมในช่วงที่ผมขาดตอนไป

ครอบ ครัวคือสังคมพื้นฐาน เริ่มต้นจากคนสองคนที่ตัดสินใจจะใช้ชีวิตอยู่ร่วมกัน ซึ่งเริ่มจากความรักที่มักจะก่อตัวขึ้นในระยะเริ่มต้นก่อน เมื่อได้อยู่ร่วมกันก็ต้องอาศัยความเข้าใจเป็นปัจจัยในการที่จะทำให้การใช้ ชีวิตคู่ราบรื่น ความเข้าใจในภาษา ขนบธรรมเนียม ประเพณี ฯลฯ คนต่างชาติส่วนใหญ่จะไม่เข้าใจวัฒนธรรมไทยที่จะต้องรับผิดชอบดูแลบุพการี เป็นการแสดงความกตัญญูกตเวที ภริยาคนไทยก็ไม่เข้าใจว่าทำไมพอตนเองมีรายได้นิดหน่อยก็จะถูกสามีหักส่วน หนึ่งเป็นค่าใช้จ่ายส่วนกลางของครอบครัว (ตามที่กฎหมายระบุไว้) หรือบางครั้งความไม่เข้าใจในภาษาท้องถิ่นทำให้ทั้งสองฝ่ายต้องใช้ภาษาอังกฤษ โดยที่ไม่มีความรู้ดีพอ ทำให้เข้าใจไม่ตรงตามที่อีกฝ่ายหนึ่งต้องการสื่อสาร ปัจจัยสุดท้ายคือ ความอดทน เมื่อไม่เข้าใจกันก็ต้องอาศัยความอดทนและหาทางออกกับปัญหาต่างๆ ที่เกิดขึ้น ปัจจัยสำคัญทั้งสามดังกล่าวมาแล้วคือ ความรัก ความเข้าใจ และความอดทน จะช่วยเสริมสร้างความสุข ความแข็งแกร่งให้กับทุกครอบครัวครับ

ต่อจากคราวที่แล้วครับ

Le divorce par consentement mutuel. การหย่าโดยความสมัครใจร่วมกัน 
เป็น การหย่าโดยที่คู่สมรสทั้งสองฝ่ายสามารถตกลงกันได้ในทุกประเด็น การหย่าโดยความสมัครใจร่วมกันนี้จะยื่นขอหย่าได้โดยมีเงื่อนไขว่า คู่สมรสทั้งสองฝ่ายจะต้องมีอายุไม่ต่ำกว่ายี่สิบปีในขณะยื่นเรื่อง และจะยื่นขอหย่าได้ภายหลังการจดทะเบียนสมรสมาแล้วเป็นเวลาอย่างน้อยสองปีนับ ถึงวันยื่นขอ
ขั้นตอนการขอหย่า
กรณีที่เป็นการหย่าแบบ Le divorce pour cause determine หรือการหย่าขาดโดยมีมูลเหตุชี้ชัด และการหย่าแบบ Le divorce pour separation de fait de plus de 2 ans เป็นการหย่าขาดหลังจากแยกกันแบบงดกิจกรรมร่วมกันได้เกินกว่าสองปี อาจจะทำเป็นหมายแจ้ง Citation ให้อีกฝ่ายหนึ่งรับทราบผ่านทาง Huissier de Justice หรือทำเป็นบันทึกความตกลง Proces Verbal โดยการแสดงตนอย่างสมัครใจ ทั้งสองฝ่ายจะหย่าขาดจากกันภายหลังผ่านพ้นช่วงเวลายื่นอุทธรณ์คือหนึ่งเดือน ไปแล้วเท่านั้น
สำหรับการหย่าแบบ Le divorce par consentement mutuel หรือการหย่าโดยความสมัครใจร่วมกัน จะต้องมีเงื่อนไขดังกล่าวข้างต้นคือมีอายุเกินยี่สิบปี และสมรสมาแล้วไม่ต่ำกว่าสองปีแล้ว จะต้องจัดทำบันทึกความตกลงหรือ Convention ที่จะระบุรายละเอียดเกี่ยวกับความหน้าที่และความรับผิดชอบของทั้งสองฝ่ายภาย หลังการหย่า ส่วนใหญ่แล้วจะเป็นการจัดการทรัพย์สินและบุตรที่เกิดจากการสมรสว่าใครจะได้ สิทธิในการเลี้ยงดู จากนั้นจึงยื่นเรื่องขอหย่าต่อศาลชั้นต้นโดยมีบันทึกความตกลงประกอบ ศาลจะเรียกตัวทั้งสองฝ่ายมาแสดงตนสองครั้ง เว้นระยะสามเดือนในแต่ละครั้ง จากนั้นศาลจึงจะประกาศคำพิพากษาให้ทั้งสองฝ่ายหย่าขาดจากกัน ซึ่งจะมีผลอีกหนึ่งเดือนภายหลังจากพ้นระยะอุทธรณ์ไปแล้ว ซึ่งจะใช้เวลาทั้งหมดประมาณแปดเดือน
