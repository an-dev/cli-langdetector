Berita baik menemui para peminat sukan permotoran apabila penganjur Kejuaraan Motosikal Asia PETRONAS  (ARRC) mengumumkan venue berprestij, Litar Antarabangsa Suzuka akan diperkenalkan dalam kalendar perlumbaan 2013,  sekaligus menjadi litar Jepun kedua memainkan peranan selaku hos ARRC selain Litar Autopolis yang terletak di Wilayah Oita.

 

Bermula di Litar Sepang (18-21 April) diikuti Litar Sentul di Indonesia (16-19 Mei) dan Litar Antarabangsa Madras di India (11-14 Julai), Litar Suzuka bakal menjadi venue Pusingan 4 dari 29 Ogos hingga 1 September sebelum beralih ke Litar Autopolis pada minggu berikutnya (4-8 September).

Sementara itu, Litar Antarabangsa Losail, Qatar kekal sebagai tuan rumah saingan penutup musim (20-23 November).